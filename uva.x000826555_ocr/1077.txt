927

retur, non moreretur. S_ed_cuju_s miseriam praevidit Α
Dominus ? Ipsorum profecto tribulantium atque cru-
ciﬁgentium. In ipsis miseria, in ipso misericordia.
Unde et pendens in cruce, dixit: Pater, ignosce illis,
quia nesciunt quid faciunt (Luc. ‘23.). Timeant igitur
omnes qui alios tribulant, quoniam in conspectu Dei
sunt. Cujus vindictam evadere non possunt. Et ipsi
qui mala ingerunt, remanent miseri. Nam qui pa-
tiuntur propter justitiam, beati (Matth. 5.). Dixisti
nobis, pie Domine, quid patereris foris : manifesta
etiam quid intus anxietatis habueris. Et sustinui (in-
quit) qui simul contristaretur, et non fuit : et qui con-
solaretur et non inveni. Quid est hoc ? Nonne Apo-
stolide Domini morte sunt contristati? Nonne Maria
ad monumentum sedet et plorat? Nonne duobus Dis-
cipulis ipse Dominus dicit in via: Quid est quod
confertis ad invicem ambulantes, et estis tristes
(Luc, 24.). ? Sed contristati erant de morte carnis.
Solus vero Dominus contristatus est de morte ani-
ma: hoc 'vAidelicet, quod omnes permanebant in B
inﬁdelitate. Ideo non ait, Qui contristaretur, sed qui
simul (inquit) contristarctur, sustinui, idest, exspec-
tavi, et non fuit. Multi enim contristati sunt carna-
liter: nullus autem spiritualiter, nisi ipse solus. Ma-
gna quoque illi esset consolatio, si quos in se cre-
dentes inveniret. Quod quia non invenit, quasi
conquerenda ingemiscit. Unde et adhuc subjungit:
22. Ει dederunt in escam meam fel, et in siti mea
potaverunt me aceto. Non dederunt mihi alium cibum
vel potum, nisi acetum cum felle mixtum. Et hoc ﬂ-
gura fuit. Dominus sitiebat eorum salutem, et ipsi
propinabant ei amaritudinem et vetustatem. Fel et
acetum (Ea: Augustino) adhuc oﬁ‘erunt Christo, qui
male vivendo, scandalum inferunt Ecclesiaa. Minus
enim peccaverunt Judaei cruciﬁgentes in terra ambu-
lantem, quam qui contemnunt in caelo residentem.
Obtulerunt potandum fel, gustavit Dominus et noluit
bibere (Marc. 15.). Si non eos pateremur. nec om-
nino gustaremus. Quia vero necesse est eos pati, ne-
cesse est eos gustare. Sed quia in membris Christi
tales esse non possunt, gustari possunt, in corpus
recipi non possunt. Et quia malam escam dederunt,
merito in esca puniti sunt. Unde et subditur :
23. Fiat mensa eorum coram ipsis in laqueum.
Mensam eorum dicit Scripturam sacram, quam ad
animarum refectionem paraverat eis Deus. Haec
mensa facta est illis in laqueum, quia ex ipsa sua
lege capiuntur a Christianis, et convincuntur errare.
Quarecoram ipsis ? Sunt enim tales, qui iniquitatem
suam intelligunt, 349 et tamen in ea pertinacissime
perseverant : et laqueum norunt, et tenenda colla
subjiciunt. Fiat Et in retributionem eis, ut mala re-
cipiant, pro malis, et qui per legem peccaverunt,
puniantur per legem. Fiatet in scandalum. Quod enim
majus scandalum Judaeis ﬁeri potuit, quam quod
Deum et salvatorem suum, quem lex et preplietae
prtenuntiaverunt, postmodum caecati malitia cruci-
ﬁxerunt ‘P Hinc Paulus ait: Praedicamus Christum
cruciﬁxum, Judaais, quidem scandalum 1. ( Cor. 1.).
Hoc autem quod ait, Fiat, non optando dicit: sed
prophetando : non ut ﬁat, sed quia ﬁet. Nec potest
aliter nisi, ut talibus ista eveniant. Cum audimus
dici per spiritum Dei talia eventura malis, ad hoc in
illis haec intelligamus, ut nos talia devitemus. Mali-
tia inquam illos excaacavit: et ideo subjungit:
24. Obscurentur oculi eorum ne videant. Si enim
cognovissent, numquam Dominum glorise cruciﬁxis-
sent (1. Cor. 2.). Primum peccatum, superbia (Ec-
cli. 10.). Prima pana peccati, obscuritas cordis.
Quia superbi erant, caeci facti sunt. Unde protinus
subditur: Et dorsum eorum semper incurva. Hoc
enim semper subsequens est, ut si oculus mentis a
superno lumine privetur, statim animus ad ea, quae
retro sunt appetenda,inclinetur. Et hoc est dorsum
curvum habere, statum mentis in inferioribus ﬂec-
tere. Sequitur alia pcena.
‘25. Effunde super eos iram tuam : et furor ira: tua:
